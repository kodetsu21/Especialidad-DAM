##3. Tipus de llenguatges de programació.
  - Els diferents tipus de llenguatges són:
    - Llenguatge de primera generació o llenguatge màquina.
    - Llenguatges de segona generació o llenguatges d’assemblador.
    - Llenguatges de tercera generació o llenguatges d’alt nivell.
    - Llenguatges de quarta generació o llenguatges de propòsit específic.
    - Llenguatges de cinquena generació.
  - El **primer tipus de llenguatge** que es va desenvolupar és l’anomenat
    **llenguatge de primera generació** o **llenguatge màquina.** 
    És l’únic llenguatge que entén l’ordinador directament.
  - El **segon tipus de llenguatge de programació** són els **llenguatges de segona
    generació** o **llenguatges d’assemblador**. Es tracta del primer llenguatge de
    programació que utilitza codis mnemotècnics per indicar a la màquina les
    operacions que ha de dur a terme.
  - El següent grup de llenguatges es coneix com a **llenguatges de tercera generació** o **llenguatges d’alt nivell**. Aquests      llenguatges, més evolucionats, utilitzen paraules i frases relativament fàcils d’entendre i
    proporcionen també facilitats per expressar alteracions del flux de control
    d’una forma bastant senzilla i intuïtiva.
  - Els **llenguatges de quarta generació** o **llenguatges de propòsit específic.**
    Aporten un nivell molt alt d’abstracció en la programació, permetent
    desenvolupar aplicacions sofisticades en un espai curt de temps, molt inferior
    al necessari per als llenguatges de 3a generació.
  - Els **llenguatges de cinquena generació** són llenguatges específics per al
    tractament de problemes relacionats amb la intel·ligència artificial i els
    sistemes experts.
